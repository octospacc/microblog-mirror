---
ID: 17839
post_title: '&#8220;Yes, tiny mites live on your face — but is that a bad thing?&#8221; — &#8220;Sì, sul tuo viso vivono piccoli acari — ma è una cosa negativa?&#8221;'
post_name: >
  yes-tiny-mites-live-on-your-face-but-is-that-a-bad-thing-si-sul-tuo-viso-vivono-piccoli-acari-ma-e-una-cosa-negativa
author: minioctt
post_date: 2025-03-06 20:55:45
layout: post
link: >
  https://octospacc.altervista.org/2025/03/06/yes-tiny-mites-live-on-your-face-but-is-that-a-bad-thing-si-sul-tuo-viso-vivono-piccoli-acari-ma-e-una-cosa-negativa/
published: true
tags:
  - demodex
categories:
  - Senza categoria
title: '&#8220;Yes, tiny mites live on your face — but is that a bad thing?&#8221; — &#8220;Sì, sul tuo viso vivono piccoli acari — ma è una cosa negativa?&#8221;'
date: 2025-03-06 20:55:45
canonical_url:   https://octospacc.altervista.org/2025/03/06/yes-tiny-mites-live-on-your-face-but-is-that-a-bad-thing-si-sul-tuo-viso-vivono-piccoli-acari-ma-e-una-cosa-negativa/
---
<!-- wp:embed {"url":"https://www.youtube.com/watch?v=Cdfc9PuXdD0","type":"video","providerNameSlug":"youtube","responsive":true,"className":"wp-embed-aspect-16-9 wp-has-aspect-ratio"} -->
<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio"><div class="wp-block-embed__wrapper">
https://www.youtube.com/watch?v=Cdfc9PuXdD0
</div></figure>
<!-- /wp:embed -->

<!-- wp:paragraph -->
<p>Visto che questa cosa io la sapevo già, ma <a href="https://www.youtube.com/watch?v=Cdfc9PuXdD0">questo nuovo video mi è comunque spuntato fuori</a> pure se io non volevo minimamente ricordarmi della terrificante natura umana stasera, regalo anche a coloro di voi hanno finora vissuto in una beatissima ignoranza questa brutta notizia: <strong>siete infestati</strong>. Per colpa di quelle <strong>scimmie di merda puzzolenti ritardate</strong> che erano i nostri antenati biologici, che passavano le giornate a lanciarsi addosso la cacca e fare suppongo rituali con banane, <strong>ora noi umani ospitiamo delle creature strane</strong> sulla pelle. (E temo di essere in questa condizione anche io visto che, pur essendo parte di una specie mista proveniente dallo spazio siderale, la mia biologia è strettamente coincidente con quella di homo sapiens, e non vivo in una bolla di vetro, quindi nei primi mesi di vita avrò preso questi esseracci.)</p>
<!-- /wp:paragraph -->

<!-- wp:paragraph -->
<p><strong><em><a href="https://en.wikipedia.org/wiki/Demodex_folliculorum">Demodex folliculorum</a></em></strong>, già il nome fa abbastanza paura, ma ciò che fanno <strong>fa decisamente più schifo</strong>: <strong>stanno sulla pelle</strong>, principalmente sulla faccia, <strong>girando nei follicoli</strong>, e quando nessuno li guarda si mettono pure a fare sesso e cagare lì dentro le loro uova, oltre che mangiare gli scarti prodotti dalla pelle. Non pagano né vitto né alloggio, ma nonostante ciò non hanno a quanto pare manco la decenza di salutarci quando escono; sia perché <strong>sono microscopici</strong> (...ma leggo che in lunghezza arrivano fino a 0.4 mm, quindi essendo dei vermiciattoli si dovrebbero un minimo vedere), sia perché pare lo facciano più verso la notte, favorendo quando noi si dorme. Per carità, se li vedessimo staremmo tutti a scarnificarci via la faccia con dei coltelli dalla mattina alla sera per far sparire questi orrori, quindi forse è meglio così... però cazzarola, <strong>ecco uno dei motivi per cui non voglio questa prigione di carne</strong>.</p>
<!-- /wp:paragraph -->

<!-- wp:paragraph -->
<p>P.S: Dimenticavo di dire che non mi piace questa tutta "<strong>propaganda naturalista</strong>", per cui ci viene detto di non preoccuparci che abbiamo questi schifosi nella pelle solo perché è una cosa normale, che hanno tutti... e quest'ultimo è un fatto, ma da qui a dire che la situazione non deve destare preoccupazione ce ne passa; tutti noi umani abbiamo dentro il seme del male, per dire, eppure non mi sembra qualcosa che viene considerato buono prendere alla leggera, perché vediamo ogni giorno cosa succede quando non si fa attenzione... e infatti, anche questi cosi, se non sono tenuti a bada dal sistema immunitario causano rogne; mentre la loro presenza in bassi numeri, pur non essendo dannosa, non porta vantaggi. <strong>Ci dobbiamo lavare la faccia col sapone pH 1</strong>, mannaggia!</p>
<!-- /wp:paragraph -->