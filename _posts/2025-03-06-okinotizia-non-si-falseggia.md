---
ID: 17854
post_title: okinotizia non si falseggia
post_name: okinotizia-non-si-falseggia
author: minioctt
post_date: 2025-03-06 23:58:07
layout: post
link: >
  https://octospacc.altervista.org/2025/03/06/okinotizia-non-si-falseggia/
published: true
tags:
  - fake
  - medicinale
  - Oki
categories:
  - Senza categoria
title: okinotizia non si falseggia
date: 2025-03-06 23:58:07
canonical_url:   https://octospacc.altervista.org/2025/03/06/okinotizia-non-si-falseggia/
---
<!-- wp:paragraph -->
<p>Oggi pomeriggio all'università parlavo con delle persone e, quando una per scherzare ha detto che a casa avrebbe preso 5 #Oki (maremma bona) per come stava dopo 8 ore di lezione, ha ricevuto da un'altra una risposta, <strong>non so se ironica o meno, secondo cui il #medicinale sarebbe stato messo "fuori produzione"</strong> (da pochissimo o a brevissimo, non ricordo)... Minchia, se devo dire la mia, questa è letteralmente <strong>la notizia falsa meno credibile dell'ultimo secolo!</strong></p>
<!-- /wp:paragraph -->

<!-- wp:paragraph -->
<p>Così <strong>su due piedi mi sembrava insensato</strong>, detto sulla sola base del fatto che troppa gente ne abusa consumandone troppo... perché, se fosse così, allora dovremmo mettere fuori produzione le Bic, visto che io e le persone come me le usiamo per scrivere maledizioni e comunque far succedere cose nefaste nel mondo, anziché scrivere poesie di pace e aiutare i bimbi a fare i compiti; o, semplicemente, bisognerebbe istituire il proibizionismo, perché ci sono alcolisti che picchiano i figli. Infatti, dopo ho cercato al volo, e direi che <strong>un'altra volta Internet ha fatto i danni</strong>:</p>
<!-- /wp:paragraph -->

<!-- wp:list -->
<ul class="wp-block-list"><!-- wp:list-item -->
<li><em>L’Oki non è stato ritirato dal commercio in Italia</em>: <a href="https://www.facta.news/antibufale/oki-ritiro-commercio-italia">https://www.facta.news/antibufale/oki-ritiro-commercio-italia</a></li>
<!-- /wp:list-item -->

<!-- wp:list-item -->
<li><em>Ma Oki è stato davvero ritirato dal mercato? Facciamo chiarezza!</em> <a href="https://www.webboh.it/oki-ritirato-dal-mercato/">https://www.webboh.it/oki-ritirato-dal-mercato/</a></li>
<!-- /wp:list-item -->

<!-- wp:list-item -->
<li><em>No! Il farmaco Oki non è stato ritirato dalle farmacie</em>: <a href="https://www.open.online/2023/12/31/farmaco-oki-ritirato-farmacie-fc/">https://www.open.online/2023/12/31/farmaco-oki-ritirato-farmacie-fc/</a></li>
<!-- /wp:list-item --></ul>
<!-- /wp:list -->

<!-- wp:paragraph -->
<p>Tecnicamente già è una #fake news diversa, perché "<em>ritirare dal mercato italiano</em>" non è la stessa cosa di "<em>mettere fuori produzione</em> [sottinteso, in Europa, perché non avrebbe senso altrimenti]", ma solo questa ho trovato, e penso proprio il pensiero sia partito da questa... che, <strong>essendo girata a fine 2023, mi lascia ancora più stranita</strong> su come sia possibile che qualcuno l'abbia cacciata fuori ora nel 2025. Forse perché, con il nuovo codice della strada, la paura di venir beccati positivi all'Oki alla guida aleggia come un tempo aleggiava lo spettro del comunismo, nonostante (a quanto so, ma non ho una bustina sotto mano per controllare) sulle istruzioni ci fosse sempre stato scritto che non va assunto prima di mettersi al volante?</p>
<!-- /wp:paragraph -->

<!-- wp:paragraph -->
<p>Sempre assumendo che quella lì non fosse una risposta ipersagace, eh! Ma il tono mi sembrava serio, sembrava quello di chi vuole in buonafede veicolare un'informazione legittima, quindi... <strong>povera umanità</strong>, visto che evidentemente <strong>la mia generazione è funzionalmente analfabeta tanto quanto i boomer?</strong> Io, nel dubbio, problemi non ne ho, perché quando ho mal di testa semplicemente mi sto lì, e aspetto che passi da solo, nel frattempo godendomi un po' le allucinazioni e i pensieri sconnessi che purtroppo non faccio mai in tempo a scrivere per rileggere e ridere...</p>
<!-- /wp:paragraph -->