---
ID: 6442
post_title: sonno drokato
post_name: sonno-drokato
author: minioctt
post_date: 2024-06-11 10:56:19
layout: post
link: >
  https://octospacc.altervista.org/2024/06/11/sonno-drokato/
published: true
tags: [ ]
categories:
  - Senza categoria
title: sonno drokato
date: 2024-06-11 10:56:19
canonical_url:   https://octospacc.altervista.org/2024/06/11/sonno-drokato/
---
<!-- wp:paragraph -->
<p>Comunque non so che minchia succede, ma mi sembra di essere sempre più stanca mentalmente, nonostante le mie energie fisiche siano sempre le stesse. È incredibile che pure ieri tornando a casa, dovendo ancora pranzare, non ho avuto alcun problema a fare tutti quei giri per poi arrivare a casina e farmi pure la pasta... ma dopo tutto ciò mi sembra che il mio livello di, attenzione per esempio, sia crollato malamente. E idem dopo aver pure cenato ore dopo, comunque non si ragionava affatto.</p>
<!-- /wp:paragraph -->

<!-- wp:paragraph -->
<p>Praticamente, l'idea del tempo tra ieri pomeriggio e sera era che dovevo vedere alcune cose dell'università (altri esercizi altri esami altre cose poco divertenti intendo), e nel frattempo cercare di capirci qualcosa in alcune tecnologie relative ai miei progetti (per fare i giochini e le cose molto divertenti). Ho pensato "<em>facciamo così, questa volta conviene se faccio prima la roba pallosa per levarmela da torno, così sia stasera che domani che boh ho tempo per le cose rilevanti</em>"... l'intenzione c'era stavolta, ma la mente non era veramente d'accordo.</p>
<!-- /wp:paragraph -->

<!-- wp:paragraph -->
<p>Il risultato è che, in tipo 8 ore da quando c'era l'intenzione a quando sono andata a letto (anche se, ripeto, in mezzo ci sono state cena e altre cose), sono riuscita appena a ricopiare a penna sul tablet da ChatGPT un esercizio piccolissimo (che avevo pure già promptato...) per capire come altre volte, ma a sto giro senza nemmeno veramente capire molto. Ovviamente, a quel punto non c'è stato proprio più modo di fare le cose di mio interesse, e ora mi sento di aver praticamente buttato nel cesso mezza giornata, quando potevo o fare l'ultima cosa che ho detto, o anche semplicemente leggere, o giocare, piuttosto che non fare nulla di sostanziale. Mi continuavo a distrarre coi messaggi (nonostante io non usi le notifiche push) e probabilmente pensieri miei o schede a caso.</p>
<!-- /wp:paragraph -->

<!-- wp:paragraph -->
<p>In realtà mi pare di riuscire a concludere molte meno cose da quando sto più o meno riuscendo a svegliarmi consistentemente più prima, perché è come se l'orario in cui mi sveglio si sia spostato indietro un po' di più rispetto a quello in cui vado in media a dormire... perché appunto, se un po' lo svegliarmi prima mi porta a stancarmi prima, sembra che non basti del tutto, e quindi arrivo che è comunque tardi che non sento di dover andare a dormire, perché non sto fisicamente crollando, pure se magari mentalmente sono già fuori da un po' (immagino la sensazione di sonno sia generata solo dalla stanchezza fisica?). Non so quanto ancora devo continuare così prima che si stabilizzi davvero tutto.</p>
<!-- /wp:paragraph -->

<!-- wp:paragraph -->
<p>Brutto bonus: nonostante effettivamente io ora riesca sempre ad alzarmi quando sento le sveglie (ora non cado <a href="2024/04/05/la-morte-al-risveglio/">nella trappola dei 5 minuti</a>), capita almeno 1 mattina su 5 o 8 di non sentirle proprio, e continuare a dormire in genere per 1 ora in più (addirittura, giovedì scorso stavo sognando una roba per cui c'era la sveglia nel sogno, e quindi io la sentivo ma non mi rendevo conto!!!). E ogni volta che succede sto male, perché ecco che poi la sera finirò per forza di cose ad addormentarmi più tardi, e quindi il circolo vizioso di sopra si alimenta. Inizialmente era sembrato che mettere la seconda sveglia sul tablet, che mi sembra pure più forte, fosse la scelta ideale, ma evidentemente anche questa cosa non funziona più... metterò il tablet sul comodino magari, anziché la scrivania come il telefono, altre idee non ne ho.</p>
<!-- /wp:paragraph -->