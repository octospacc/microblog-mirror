---
ID: 7347
post_title: io m
post_name: io-m
author: minioctt
post_date: 2024-07-06 00:52:58
layout: post
link: >
  https://octospacc.altervista.org/2024/07/06/io-m/
published: true
tags: [ ]
categories:
  - Senza categoria
title: io m
date: 2024-07-06 00:52:58
canonical_url:   https://octospacc.altervista.org/2024/07/06/io-m/
---
<!-- wp:paragraph -->
<p>Sembra strano, ma sono gli astri che sono strani: non capisco perché a volte mi succede che... boh, sono in balia di una flumina incessante di pensieri alternati, qualcosa va leggermente storto e quindi va a generare in me tanti pensieri scomodi che si forkano e mi distraggono, facendo a botte con i pensieri più piacevoli generati dal <em>divertissement</em> che sembrano cadere di continuo, tutto un qualcosa che si sintetizza nell'implosione della mia mente. Non capisco se dipende magari dal ciclo lunare, cosa che sarebbe a questo punto plausibile... ma mi accorgo appunto di non aver registrato abbastanza dati nel tempo per poter dire si o no. (Evidentemente il microblog non è adatto a registrare le mie micro-emozioni in ogni momento, perché non sempre c'è qualcosa da scrivere, ma questo è un problema per un altro giorno.) Oppure, dipende tutto dall'entropia?</p>
<!-- /wp:paragraph -->

<!-- wp:paragraph -->
<p>Non si possono neanche individuare cause specifiche, perché ciò che mi porta a questo stato sono robe magari di per sé del tutto ignorabili, ma stranamente <a href="https://www.moongiant.com/it/fase-lunare/05/07/2024/">oggi che c'è la luna nuova</a> (cioè, ieri, 5, stando a scrivere passata mezzanotte) avverto fastidi. E, quando qualcosa non da più fastidio, magari una problematica si è risolta, magari un pensiero è stato sciolto via, subentra qualcos'altro, e così via via; a volte qualcuna delle pulci che avevo in testa non se n'è manco andata, si è solo rimessa in coda per tornare dopo il turno delle altre... È come se fosse in atto una specie di sabotamento, con ogni volta che magari mi rallegro che torna qualcosa a mettermi a posto, e costringermi a continuare a pensare mentre vorrei soltanto vivere. Non voglio ora cacciare la stronzata di "è colpa del denpa che frigge il cervello", lo so perfettamente che non è colpa di onde elettromagnetiche, però comunque alla base c'è qualcosa di etereo e totalmente presente allo stesso momento.</p>
<!-- /wp:paragraph -->

<!-- wp:paragraph -->
<p>In questi casi mi viene anche da pensare, diciamo ironicamente ma diciamo no, che in realtà è un po' assurdo come io da, boh, 6 anni fa a questa parte, non sia ancora morta. Nel senso, non è statisticamente strano che non mi siano mai capitati incidenti circostanziali, ma è strano che non sia mai successo qualcosa di più sinistro e meno imprevedibile... Idk, 6 anni non sono pochi da passare. ...In realtà, su questo ho una teoria banalissima: è la prova che sono una ragazza magica, in quanto è pacifico che le ragazze magiche non possono morire di loro volontà (se non hanno alcun problema fisico, intendo; è ovvio che potrebbero sempre morire se un giorno decidessero di iniziare a non prendere più una medicina vitale, per dire); a seconda dei casi, o non si riesce mai ad arrivare al momento in cui qualcosa di irreversibile può accadere, o se ci si arriva in realtà il tentativo fallisce. "The show must go on", dicono gli inglesi, quindi l'universo fa in tutti i modi si che i personaggi principali non possano mai sparire dal palcoscenico... Insomma, la mia maledizione.</p>
<!-- /wp:paragraph -->