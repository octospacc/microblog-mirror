---
ID: 15836
post_title: 'l&#8217;octorottura d&#8217;insensigiornata'
post_name: loctorottura-dinsensigiornata
author: minioctt
post_date: 2025-02-07 16:58:50
layout: post
link: >
  https://octospacc.altervista.org/2025/02/07/loctorottura-dinsensigiornata/
published: true
tags: [ ]
categories:
  - Senza categoria
title: 'l&#8217;octorottura d&#8217;insensigiornata'
date: 2025-02-07 16:58:50
canonical_url:   https://octospacc.altervista.org/2025/02/07/loctorottura-dinsensigiornata/
---
<!-- wp:paragraph -->
<p>Oggi la <strong>giornata è iniziata in modo strano</strong> come sempre, ma <strong>continua in modo talmente via via peggiore e stramboide</strong> da farmi pensare che, forse, finalmente, questa è la volta buona che quando andrò a dormire stanotte poi non mi sveglierò più, quindi finalmente avrò un po' di riposo dalla <strong>tortura esistenziale</strong>... Si scherza eh! So che non succederà mai, che è sofferenza fine a sé stessa che i poteri forty mi impongono per impedirmi di assolvere ai miei compiti normalmente, ma allo stesso tempo senza concedermi di semplicemente riposare per sempre!</p>
<!-- /wp:paragraph -->

<!-- wp:paragraph -->
<p>Il fatto che <strong>la voglia di fare cose sfiziose vada e venga</strong>, tra cui lo scrivere qualche buona decina di post stupidi che ho arretrati, non è particolarmente nuovo... anche se in genere svanisce la mattina dopo aver fatto colazione, mentre oggi no. Così come una <strong>generalizzata e non meglio precisabile voglia di esplodere</strong> in tanti pezzettini di carne e ossa spappolati carini... Ma, in questo momento è tutto <strong>particolarmente terribile</strong>, perché <strong>persino i miei sensi si stanno tanto tanto rompendo</strong>, e io nulla posso fare se non restare in balia delle <strong>finte percezioni</strong>, le solite distrazioni non abbastanza potenti da sottrarmici...</p>
<!-- /wp:paragraph -->

<!-- wp:list -->
<ul class="wp-block-list"><!-- wp:list-item -->
<li>Prima ero <strong>in piedi ferma</strong>, ho chiuso gli occhi per non so quale motivo, e dopo qualche secondo ho <strong>perso l'equilibrio</strong> — oppure ho avuto l'impressione di perderlo, non mi è chiaro cosa sia effettivamente successo. Non sono caduta solo perché affianco avevo il muro e quindi ci ho allungato il braccio... e mi è ricapitato anche dopo, ma in maniera meno inaspettata. Però non sono stanca, non sono a digiuno, le palpebre non mi cadono, il corpo mi regge... ma, se decido di chiudere gli occhi, anche seduta, effettivamente sento di <strong>perdere la percezione di me nello spazio</strong>.</li>
<!-- /wp:list-item -->

<!-- wp:list-item -->
<li><strong>La luce mi appare strana</strong>: sono alla mia scrivania ora, e ho un fastidio, perché vedo la luce del sole che mi arriva da dietro che è diversa da quella che mi arriva dalla finestra di lato... oltre la luminosità, che di lato è minore perché il sole non ci batte tantissimo, mi sembra proprio che <strong>il colore sia più grigio</strong>... ma le nuvole sono uguali. E questa cosa mi mette per qualche motivo ansia. Solo sul foglio bianco di WordPress posso posare gli occhi senza impazzire, non scherzo.</li>
<!-- /wp:list-item -->

<!-- wp:list-item -->
<li>Poi, adesso sembra anche che io passi nel giro di pochi secondi <strong>da avere caldo ad avere freddo</strong> e viceversa, nonostante la temperatura in casa sia normale, ciò che indosso idem, e non ho la febbre o altre psyop corporee. Addirittura, mi sono alzata un attimo scrivendo, e per qualche decina di secondi ho avuto pure i brividi di freddo. E ogni tanto questo trolling si ferma, ma poi riparte.</li>
<!-- /wp:list-item -->

<!-- wp:list-item -->
<li>(Addendum; neanche a farlo apposta, ma ho dimenticato di dirlo) Mi sembra di <strong>dimenticarmi di continuo piccoli dettagli</strong>... cose che devo fare, che mi vengono in mente al volo, poi addio, e poi ritornano; cose che leggo, che mi distraggo un attimo e mi dimentico di averle registrate in testa, anche se poi vado a rivederle ed effettivamente si, le ho lette... è una tragedietta.</li>
<!-- /wp:list-item --></ul>
<!-- /wp:list -->

<!-- wp:paragraph -->
<p>Infine, la cosa particolare (spooky?!?!) è che, per scrivere questo post, sono passata da un punto all'altro in continuazione, <strong>apparentemente in disordine</strong>... iniziando a scriverne uno, passo all'altro dopo poche parole, poi ancora torno, un altro paragrafo, di nuovo indietro, su e poi giù; "scrittura asincrona" la chiamerei, se non fosse che posso scrivere comunque solo in un punto alla volta... Sono proprio cotta; fritta, anzi, chi sa sa.</p>
<!-- /wp:paragraph -->